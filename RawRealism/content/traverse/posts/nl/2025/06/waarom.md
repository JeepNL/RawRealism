{
  "Locale": "nl_NL",
  "DateIso8601": "2025-06-27T15:27:00+02:00",
  "PostTitle": "Waarom?",
  "Slug": "waarom",
  "Description": "Over Raw Realism",
  "SubTitle": "Hoera! Nog een blog!",
  "Intro": "Toen Trump in 2016 werd gekozen als president van de VS, kwam dat voor mij als een verrassing. Ik dacht echt dat Hillary zou winnen. Ik herinner me nog dat ik me behoorlijk rot voelde toen ik wakker werd en het nieuws hoorde. Hoe kon dit gebeuren? Zo’n male chauvinist pig en ongeleid projectiel als president? Waren de Amerikanen gek geworden?",
  "OGType": "website",
  "Category": "about",
  "Tags": ["about", "blogging"],
  "Author": {
    "Name": "Jaap"
  },
  "Graphic": {
    "Alt": "Early 20th Century Newspaper Press"
  }
}

---

Fast forward naar 2024: Trump wordt herkozen. Geen woorden voor, behalve dan misschien: krankzinnig.

Maar nee — de Amerikaanse politiek is niet de enige aanleiding voor deze blog.

In Nederland hebben we nu een extreemrechtse voorzitter van de Tweede Kamer (Martin Bosma), en is het extreemrechtse kabinet-Schoof (juni 2025) zojuist gevallen.

Er zijn in de wereld — en zeker op sociale media — al genoeg mensen die precies weten hoe alles zit, en hun ‘absolute waarheid’ dagelijks prediken aan hun volgers. Dat is níet wat ik hier wil doen.

Deze blog is er niet om anderen te overtuigen, maar om mijn gedachten te delen. Rauw. Persoonlijk. Zonder opsmuk.

Ik gebruik dit blog om ‘shit’ van me af te schrijven. Een uitlaatklep. Ik hoop dat het me helpt me beter te voelen, en beter om te gaan met de realiteit waarin we nu leven.

Als jij daar ook iets aan hebt, dan is dat alleen maar mooi meegenomen.

## Edward Hopper

Ik heb weinig met kunst. Ik vind iets mooi of niet — zonder er verder over te willen nadenken. Maar wat Edward Hopper maakte, vind ik wél mooi.

De eerste keer dat ik een werk van hem zag, begon ik meteen te fantaseren over wat het betekende. Zijn schilderijen vertellen verhalen — of ze roepen ze op. Zijn stijl raakt me. En dat gebeurt zelden met kunst.

Op deze blog gebruik ik AI-gegenereerde illustraties die zijn geïnspireerd op ‘Edward Hopper Realism’.

En hoe heet deze blog ook alweer?

## AI

Behalve de illustraties laat ik mijn teksten ook nakijken door AI — op spelling, grammatica, stijl.

Ik gebruik dus AI, maar de teksten zijn van mij. Door mij bedacht, door mij geschreven.

Ik blog in het Nederlands en het Engels. Mijn Engels is redelijk tot goed, maar als je hier een Engelse tekst leest, is dat meestal een door AI vertaalde versie van mijn oorspronkelijke Nederlandse tekst.

## Blogsoftware

Geen WordPress. Geen ander CMS. Alles wat je hier ziet, heb ik zelf geprogrammeerd.

Omdat ik het leuk vind. En omdat programmeren voor mij ook een creatieve uitlaatklep is.

Ja, programmeurs zijn creatievelingen. Kunstenaars zelfs — niets minder dan pottenbakkers of toneelspelers.